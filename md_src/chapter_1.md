# Κεφάλαιο 1: Εργαλεία

Όπως αναφέρθηκε στην εισαγωγή, ο προγραμματισμός είναι ένα σύνολο εντολών που δίνουμε σε μια ηλεκτρονική συσκευή και αυτή τις εκτελεί με κάποια καθορισμένη σειρά. 
Στην περίπτωσή μας, η συσκευή αυτή είναι ο ηλεκτρονικός μας υπολογιστής. Πολλά από αυτά που θα μάθουμε, μπορούν να εφαρμοστούν και σε κινητά τηλέφωνα, κάποιο ηλεκτρονικό σύστημα
συναγερμού, σε κάποιο ρομπότ, ή ακόμα και στον εγκέφαλο του αυτοκινήτου μας.

Το σύνολο των εντολών αυτών ονομάζεται πρόγραμμα. Για να μπορέσουμε να γράψουμε το πρόγραμμά μας, θα πρέπει να έχουμε πρώτα ένα σύνολο εργαλείων. 
Μιας και οι εντολές αυτές είναι σε μορφή κειμένου, ένα απαραίτητο εργαλείο είναι ένας επεξεργαστής κειμένου. Κάποιοι προτεινόμενοι επεξεργαστές κειμένου είναι:

* github [Atom](https://atom.io/)
* [Sublime Text](https://www.sublimetext.com/)
* [Visual Studio Code](https://code.visualstudio.com/)
* [VIM](http://www.vim.org/)

Ένα άλλο πολύ σημαντικό εργαλείο είναι ένα σύστημα ελέγχου εκδόσεων του προγράμματός μας (Version Control System). Δεν θα αναλύσουμε εδώ τι είναι αυτό και γιατί είναι σημαντικό, καθώς είναι ένα ανεξάρτητο και πιο προχωρημένο θέμα. Εδώ θα αναφέρουμε απλώς ότι το πιο γνωστό εργαλείο διαχείρησης εκδόσεων του κώδικα είναι το [*GIT*](https://git-scm.com/).

Αφού αποφασίσουμε σε ποια γλώσσα προγραμματισμού θα γράψουμε το πρόγραμμά μας, θα πρέπει να φροντίσουμε να εγκαταστήσουμε στον υπολογιστή μας τα απαραίτητα εργαλεία ώστε ο υπολογιστής μας να καταλαβαίνει το πρόγραμμά μας. Στο επόμενο κεφάλαιο θα δούμε αναλυτικά τι είναι η γλώσσα προγραμματισμού και κάποιες λεπτομέρειες σχετικά με την γλώσσα που επιλέξαμε, δηλαδή την [*Python*](https://www.python.org/).