# Εισαγωγή

Στις σημειώσεις αυτές θα δούμε βασικές αρχές και εφαρμογές προγραμματισμού. Ο προγραμματισμός ηλεκτρονικών υπολογιστών αποτελεί βασικό εργαλείο σε πολλούς τομείς της σύγχρονης κοινωνίας. 
Από απλές καθημερινές δραστηριότητες, όπως κοινωνικά δίκτυα και παιχνίδια, έως και περίπλοκα εργαλεία όπως τα κινητά τηλέφωνα, οι τηλεοράσεις και λοιπές οικειακές συσκευές, περιέχουν μικρό ή 
μεγάλο κομμάτι ενός προγραμματος που το καθιστά λειτουργικό.

Ο προγραμματισμός δεν είναι τίποτα άλλο παρά ένα σύνολο εντολών που δίνουμε σε μια ηλεκτρονική συσκευή, οι οποίες καθορίζουν μια συγκεκριμένη συμπεριφορά.

Εκτός από τις παραπάνω καθημερινές εφαρμογές, ο προγραμματισμός παίζει σημαντικό ρόλο και στις σύγχρονες επιστήμες όπως ιατρική, αστρονομία, κλπ καθώς και στις τεχνολογίες του μέλλοντος, 
όπως τεχνητή νοημοσύνη, ρομποτική, εικονική πραγματικότητα, διαστημικά projects κλπ.

Είναι λοιπόν σαφές ότι ο προγραμματισμός είναι ένα αντικείμενο που όχι μόνο μπορεί να εξασφαλίσει πολλές επαγγελματικές διεξόδους αλλά και ενασχόληση με πολύ σημαντικά έργα που 
θα συνεισφέρουν στην ανθρώπινη εξέλιξη.

Ωστόσο, ακόμα κι αν ο επαγγελματικός προσανατολισμός δεν συνδέεται άμεσα με τον προγραμματισμό, οι ικανότητες που αποκτά κανείς μέσω του προγραμματισμού είναι σημαντικές και μπορούν αν αξιοποιηθούν σε πολλούς ανεξάρτητους τομείς. Η δημιουργικότητα, η λογική και η ικανότητα επίλυσης προβλημάτων είναι οι βασικές ικανότητες που χρειάζονται και αναπτύσσονται μέσω του προγραμματισμού.

Στα επόμενα κεφάλαια θα δούμε αναλυτικά τι είναι ο προγραμματισμός και θα κάνουμε κάποια βασικά προγράμματα. Τελικός στόχος είναι η υλοποίηση ενός παιχνιδιού στον υπολογιστή.

Να θυμάστε ότι όσο προχωράτε στα επόμενα κεφάλαια, ο προγραμματισμός γίνεται όλο και πιο διασκεδαστικός. Μην αντιμετωπίζετε τον προγραμματισμό ως μια υποχρέωση αλλά ως έναν δημιουργικό τρόπο για να υλοποιήσετε διασκεδαστικά παιχνίδια και εφαρμογές που μπορείτε να μοιράζεστε με τους φίλους σας.

Καλή διασκέδαση!